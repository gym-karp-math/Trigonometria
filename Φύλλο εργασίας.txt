Φύλλο Εργασίας: Ταλάντωση ελατηρίου
    • Μεταβείτε στην εφαρμογή με τίτλο Ταλάντωση Ελατηρίου που θα βρείτε εδώ. (https://www.geogebra.org/m/znzn6upz)
Στο περιβάλλον από τα Γραφικά 1 εμφανίζεται ένα κατακόρυφο ελατήριο. Το πάνω του άκρο είναι σταθερό σε ακλόνητο σημείο, ενώ στο κάτω άκρο έχουμε κρεμάσει ένα σώμα.
    • Πατήστε το κουμπί με τίτλο Πήγαινε στη θέση ισορροπίας, ώστε να ισορροπήσουμε το σύστημα.
    • Πατήστε το κουμπί με τίτλο Ξεκίνα την ταλάντωση. Στο περιβάλλον θα δείτε ένα χρονόμετρο και έναν μετρητή ταλαντώσεων. Αν θέλετε να σταματήσετε την ταλάντωση πατήστε εκ νέου το ίδιο κουμπί που πλέον έχει τίτλο Σταμάτα την ταλάντωση. 
    • Παρατηρήστε την κίνηση του συστήματος σώματος-ελατηρίου. Είναι περιοδική; 
    •  Σε πόσο χρόνο θα κάνει 5 πλήρεις ταλαντώσεις. 
    • Πόσο είναι η περίοδος της ταλάντωσης; 
    • Έστω y(Σ) η απομάκρυνση του σημείου Σ από τη θέση ισορροπίας. Από το περιβάλλον Γραφικά 2 επιλέξτε το κουμπί επιλογής με τίτλο Εμφάνισε το σημείο. Πατήστε εκ νέου τα κουμπιά Πήγαινε στη θέση ισορροπίας και Ξεκίνα την ταλάντωση. Στα Γραφικά 2 εμφανίζεται το ίχνος του σημείου Ρ(t,y(Σ)). Τι είδους γραφική παράσταση είναι αυτή που αφήνει το ίχνος του Ρ; 
    • Επιλέξτε από τις παρακάτω συναρτήσεις αυτή που θεωρείτε ότι έχει γραφική παράσταση σαν αυτή που σχηματίζει το ίχνος του Ρ.
(α) f1(x)=αημ(ωx)		(β) f2(x)=ασυν(ωx)		(γ) f3(x)=αεφ(ωx)
Αιτιολογήστε την απάντησή σας.
    • Επιλέξτε το κουμπί με τίτλο Γραφική παράσταση, ώστε να εμφανιστεί η γραφική παράσταση της απομάκρυνσης του Σ από τη θέση ισορροπίας σε συνάρτηση με το χρόνο. Παρατηρώντας τη γραφική παράσταση μπορείτε να βρείτε την περίοδο της; Διαφέρει από αυτή που βρήκατε σε προηγούμενο ερώτημα; 
    • Πόσο είναι το ω στον τύπο της συνάρτησης που επιλέξατε σε προηγούμενο ερώτημα;
    • Ποια είναι η μέγιστη και ποια η ελάχιστη τιμή της συνάρτηση; 
    • Πόσο είναι το α στον τύπο της συνάρτησης που επιλέξατε σε προηγούμενο ερώτημα;
    • Ποια είναι η συνάρτηση της απομάκρυνσης του σημείου Σ από το σημείο ισορροπίας;
